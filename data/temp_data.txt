Eenjarige planten
Vaste planten
Bomen en heesters
Fruitbomen en -struiken
Klimplanten
Bloembollen
Zaden
Bodembedekkers
Groenblijvende planten
Haagplanten
Hangplanten
Schaduwplanten
Waterplanten
Lavendel
Viooltje
Hedera
Vlinderstruik
Pioenroos
Druivenstruik
Magnolia
Vergeet-mij-nietje
Sedum
Geranium
Bloempotten
Plantenbakken
Snoeigereedschap
Plantensteunen
Meststoffen
Tuinaarde

Waarom tuinplanten essentieel zijn
Tuinplanten horen in een tuin. Een tuin zonder planten is eigenlijk geen tuin, hooguit een terras of parkeerplaats. Oftewel: tegels eruit en planten erin!

Biodiversiteit door tuinplanten
Tuinplanten vormen een essentieel onderdeel van de biodiversiteit. Onder biodiversiteit vallen ook dieren, insecten en schimmels, maar zonder buitenplanten zal je deze niet of nauwelijks aantreffen in je tuin. Hoe meer verschillende soorten tuinplanten je hebt, hoe groter de biodiversiteit zal worden.

Tuinplanten tegen hitte
Een tuin met veel planten is veel koeler dan een tuin met veel tegels. Planten houden geen hitte vast zoals tegels en bomen en struiken zorgen op een natuurlijke manier voor schaduw in je tuin.

Tuinplanten tegen wateroverlast
We hebben in ons land steeds vaker last van hevige regenval. Dat regenwater moet ergens heen kunnen, anders krijg je enorme plassen en het loopt uiteindelijk ook een keer naar binnen! Met veel buitenplanten heb je veel aarde en dat betekent veel plek waar het water opgenomen kan worden. Planten in potten tellen hiervoor niet mee.

Waar koop je tuinplanten?
In alle Intratuin winkels vind je een ruime keus aan tuinplanten, met name vanaf de lente staan onze winkels vol met de mooiste perkplantjes, vaste planten, struiken en bomen. Met bijna 60 winkels in Nederland is er ook bij jou een Intratuin in de buurt. In onze webshop kun je ook tuinplanten bestellen, maar daar is het assortiment wat beperkter.

Wanneer kan je tuinplanten planten of verplanten?
Tuinplanten kan je eigenlijk het hele jaar door planten in je tuin, zolang het niet vriest en tijdens een hittegolf zal het lastig zijn om je nieuwe plant van voldoende water te voorzien. De meeste mensen kiezen de lente om buitenplanten te planten, maar in het najaar is ook een ideale periode voor de aanplant. De grond is dan nog warm van de zomer, er valt voldoende regen en de nieuwe planten kunnen dan alvast gaan wortelen voor ze in de lente verder gaan groeien. Lees hier meer over de najaarsaanplant.

Welke soorten tuinplanten zijn er?
Er is een enorme diversiteit aan tuinplanten. Je kunt deze indelen in groepen, in onderstaande indeling vind je ze ook terug in onze webshop.

Eenjarige planten
Eenjarige planten zijn de planten die onze winters niet overleven. Denk hierbij aan perkplantjes zoals de petunia, primula en viooltjes. Deze vrolijke bloeiers fleuren in de lente en zomer je tuin op, maar het jaar erop zullen ze helaas niet opnieuw opkomen.

Vaste planten / winterharde planten
Vaste planten zijn winterhard en dat betekent dat ze de lage temperaturen in de winter zullen overleven. Je kunt bij vaste tuinplanten ook nog groenblijvende tuinplanten, deze behouden in de winter hun blad, en bladverliezende tuinplanten onderscheiden. Populaire vaste planten zijn siergrassen, bamboe en lavendel.

Bomen en heesters
Bijna alle bomen en heesters (behalve enkele tropische exemplaren) zijn winterhard. Wij noemen de bomen en heesters samen, omdat er veel tuinplanten zijn die zowel als boom kunnen uitgroeien als ook als struik gesnoeid kunnen worden. Vaak maakt de kweker hierin al de keus voor je. Populair zijn de (Japanse) esdoorn, de hortensia en rozenstruiken. Haagplanten vallen ook onder de bomen en heesters, door deze in een rij te planten en te snoeien vormen ze samen een haag. Populaire haagplanten zijn de conifeer, beuk en taxus.

Fruitbomen en -struiken
Eigenlijk behoren fruitbomen en fruitstruiken bij de bomen en heesters, maar om ze makkelijker te kunnen vinden vind je ze in onze webshop allemaal bij elkaar.

Klimplanten
Eigenlijk zou elke tuin een klimplant moeten hebben. Klimplanten groeien snel, ze bloeien vaak prachtig en je kan ze leiden naar alle plekken waar je graag meer groen wil. Klimplanten zijn ook winterhard. Wist je dat klimplanten ook kunnen dienen als natuurlijke isolatie? Ze houden je huis koel(er) in de zomer en warm(er) in de winter. Populaire klimplanten zijn de blauwe regen, Clematis en klimop.

Kuipplanten
Kuipplanten zijn exotische planten die onze koude winters niet overleven, maar die je toch wil overhouden tot de volgende zomer. Ze worden kuipplanten genoemd, omdat ze vaak in een grote plantenbak of kuip staan. In de winter zet je deze planten in een schuur, garage of op een andere plek waar de plant beschermt wordt tegen de ergste kou. In de winter hebben deze planten wel licht nodig, dus een donkere ruimte werkt niet voor deze tuinplanten. In de lente kunnen de kuipplanten weer naar buiten. Populaire kuipplanten zijn olijfbomen, citrusbomen en de oleander.

Bloembollen en zaden
Uiteraard vind je bij ons ook alle bloembollen en zaden. Plant voorjaarsbloeiende bollen in het najaar en zomerbloeiende bloembollen in het vroege voorjaar.

Welke tuinplant moet je kiezen?
Bij het kopen van tuinplanten heb je een enorme keus. Vaak begin je met een borderplan, zodat je een mooie verdeling van verschillende soorten planten in je tuin krijgt. Op onze inspiratie omgeving hebben wij wat borderaanleg advies en voorbeeld borderplannen voor je uitgewerkt. Voor de mooiste tuin zorg je voor voldoende hoogteverschillen en verschillende bloeitijden. Kies ook altijd enkele groenblijvende planten, zodat je tuin in de winter ook nog deels groen is. Diversiteit is heel belangrijk: verschillende soorten tuinplanten zullen verschillende soorten vogels en insecten aantrekken. Voor vogels zijn besdragende planten fijn, maar ook bomen. Insecten willen vooral veel bloemen. Alle soorten planten geven bescherming aan de bodemdieren. Daarnaast moet je ook rekening houden met de ligging van je tuin. Er zijn tuinplanten die veel zon nodig hebben, met name bloeiende planten hebben zon nodig om goed te bloeien. Andere planten willen juist wat meer schaduw. Ook de grondsoort in je tuin is belangrijk bij je keuze. Kleigrond laat water minder goed door, daar kunnen niet alle planten goed tegen. Laat je vooral adviseren in onze winkels!

Wat zijn populaire tuinplanten?
De meest populaire tuinplanten zijn de esdoorn, hortensia, roos, vlinderstruik, Hibiscus, Verbena, passiebloem, magnolia, blauwe regen en lavendel.

Giftige tuinplanten
Sommige tuinplanten zijn giftig voor mensen, kinderen en/of dieren zoals honden en katten. Het eten van verkeerde besjes kan nare gevolgen hebben. Dieren weten vaak instinctief welke planten wel en niet eetbaar zijn. (Alleen cacaodoppen zijn berucht onder honden!) Kleine kinderen moet je goed in de gaten houden. Je kunt je plantkeuze erop aanpassen, vraag hierover ook vooral advies in onze winkels als je zeker wil zijn dat je nieuwe tuinplant veilig is.

De verzorging van tuinplanten
Water geven
Een gezonde tuin heeft alleen in enorm droge periodes water nodig. Wortels groeien diep, zodat de meeste planten prima een tijd met minder water kunnen. Nieuw aangeplante tuinplantjes moet je wel in de gaten houden, deze moeten de diepe wortels nog vormen. Als je water geeft, sproei dan bij voorkeur als de zon onder is, anders verdampt het water te snel. Geef ook liever veel water in één keer en dan een paar dagen niet, dan elke dag kleine beetjes. Het water zal dan dieper in de grond komen, waar het minder snel weer verdampt en de planten kunnen er daar ook nog bij. Nog beter dan sproeien is een druppelaar: het water komt dan direct in de grond en zo gaat er minder verloren.

Snoeien
Sommige tuinplanten, vaak heesters of bomen, zijn gebaat bij een jaarlijkse of tweejaarlijkse snoeibeurt om de plant gezond en compact of in model te houden. Wanneer jouw tuinplant gesnoeid mag worden kan je terugvinden in onze snoeikalender.

Bemesten
Voedingstoffen zijn belangrijk voor alles wat leeft en dat geldt ook voor planten. In de natuur wordt voeding verzorgd binnen het natuurlijke evenwicht, waarbij groenafval wordt omgezet in nieuwe voedingsstoffen en ook de ontlasting van dieren voorziet daarin. In onze tuinen is het vaak nodig om wat extra bij te mesten, omdat wij tuinplanten dicht op elkaar zetten en daardoor de bodem sneller uitgeput wordt. Met name hagen hebben daar snel last van. Er komen niet veel dieren in de tuin en tuinafval halen wij vaak weg. Voor een gezonde en biodiverse tuin kun je tuinafval (geen snoeiafval) beter laten liggen, dat noem je mulchen. Dus gevallen blad in de herfst: niet weghalen, maar laten liggen of verspreiden in je border! Daarnaast hebben sommige planten specifieke stoffen nodig. De hortensia en azalia bijvoorbeeld houden van zure grond, daar heb je speciale meststoffen voor. Ook kan mest zorgen voor meer bloei, mooiere kleuren en meer weerbare tuinplanten. Onze meststoffen vind je hier.

Tuinplanten in potten
Tuinplanten in potten hebben meer verzorging nodig dan tuinplanten in de open grond. Zij hebben geen diepe wortels en relatief weinig grond. De kans op verdroging, maar ook wortelrot als er een laag water in de pot kan blijven, ligt bij potplanten altijd op de loer. Hier zijn meststoffen ook echt nodig in het groeiseizoen, net zoals bij kamerplanten.

Hulp nodig bij de verzorging van je tuinplanten?
In onze plantengids vind je alles over de verzorging (en meer) per tuinplant. Onze gratis Intratuin app helpt je ook bij het verzorgen van je groene vrienden in de tuin. Selecteer in onze app jouw tuinplanten en hij vertelt het je als je tuinplant iets nodig heeft.

